<h2>Návod</h2>

<p>
  Tato jednoduchá hra není simulací skutečné epidemie, slouží pro vybudování intuice
  o chování jejího matematického modelu.
  Oficiální informace týkající se epidemie COVID-19 v ČR najdete na
  <a href="https://onemocneni-aktualne.mzcr.cz/covid-19" target="_blank">onemocneni-aktualne.mzcr.cz</a>.
</p>

<p>
  Hru spustíte tlačítkem PLAY v pravém dolním rohu. Hrajete z pozice vlády.
  Během hry přepínáte úrovně protiepidemických opatření PES.
  U úrovní PES-1 a PES-2 můžete sami vybrat jednotlivá opatření
  (PES-0 znamená žádná opatření a PES-3 znamená všechna opatření).
  Hru můžete kdykoliv pozastavit a znovu spustit tlačítkem PLAY/PAUSE v pravém dolním rohu.
</p>

<p>
  Pozor, při přetížení nemocnic se zdvojnásobí smrtnost.
  Hra končí vakcinací a rozřešením zbývajících případů.
</p>

<p>
  V každé hře jsou parametry chování epidemie vylosovány náhodně.
  Cílem hry je vybudovat kvalitativní intuici o chování
  epidemiologického modelu SIR, rozhodování v nejistotě a vyvažování ekonomiky vs. životů.
</p>

<p>
  Nezapomeňte, že stejně jako vláda dostáváte data zpožděně od reality. Musíte se rozhodnout, které údaje
  jsou důležité a nejvíce vypovídají o aktuální situaci.
</p>

<div class="content">
  <ng-content></ng-content>
</div>
